<Накрутив себе>

Весняним днем іду додому,
Чекає мати та рідня,

А в голові думки про неї –
Мою кохану, думки щодня.
Пройшли три роки як століття,
Ні – пролетіли, як три дні.

Іду додому, до матусі,
Бачу себе серед рідні.
Роки пройшли в служінні народу.
Листи читав коханої щодня,

Але так сталося між нами –
Мене залишила вона.
Напевно хтось їй підвернувся,
Пройшов селом дуже лукаво,

Моя кохана полюбила
Його недавно враз так жваво.
Можливо був я нелюбим,
Можливо наклеп не розкрив,

Тепер я чітко уявляю,
Коли пішло все на розрив.
...Авжеж, додому півдороги –
Весна буяє навкруги,

А в голові мої думки
Пливуть, пливуть, як ті круги.
Солдате бравий, симпатичний,
Ти припини свої думки.

Вже там нове село за лісом,
Пройти зосталося ставки.
І тут згадалося дитинство,
Моя робота та батьки,

Думки пішли вже іншим курсом –
Стареньким як допомогти.
Напевно двері похились,
Городина посаджена не вся,

Цегляна стінка відвалилась,
А щодо зради – то брехня...

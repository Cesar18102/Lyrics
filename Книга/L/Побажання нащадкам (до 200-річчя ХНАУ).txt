<Побажання нащадкам (до 200-річчя ХНАУ)>

Ми з Вами зустрілись на святі,
Яке влаштував Універ,
Усі ми тут сестри і браття,
З студентських часів й дотепер.

У кожного шлях особливий,
І кожен досяг до висот.
Нічого, що чуб уже сивий,
Нам стане й сьогодні турбот!

В житті не спинялись ніколи,
Дітей колисали своїх,
Тепер йдуть онуки до школи,
Так радісно чути їх сміх!

Стоїть Універ непохитно
У місті, яке будували,
Дерева у парку буяють,
Вже інші тут жваво гуляють.

Тут знову навчаються діти:
Це наші онуки та правнуки.
Хотілось, щоб це все продовжилось
На довгі-предовгі роки.

Всі теплі слова переказані,
І сльози, і радість були.
До зустрічі знов ми готові –
Дай Бог, щоб навчались вони.

Мов пташки до рідного поля
Зберетесь тут радісно знов −
Нехай посміхнеться вам доля,
Нехай вас освітить любов.

У вас всі бажання дорослі,
Тож будьте сміливі завжди!
Багато пройде років поспіль,
До істини дійдете ви.


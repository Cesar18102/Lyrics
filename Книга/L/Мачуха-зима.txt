<Мачуха-зима>

Сувора мачуха-зима
Прийшла в окрузі панувати:
Міцним морозом обійма
І снігом прагне засипати.

Птахи, звірята – всі істоти –
В щоденних пошуках кормів.
Під снігом сховані запаси,
Тепла так хочеться усім.

Нарешті сонечко з’явилось!
Ось-ось прокинуться лани
І серце радісно забилось,
Ми так чекаємо весни!

Але на дворі тільки лютий,
Ще править мачуха-зима:
Тріщить морозом, сипле снігом,
І вітер знову підійма.

Селяни, як завжди, в турботі:
Що буде з урожаєм знов?
Озимі сплять ще у дрімоті,
До них у нас своя любов.

Зима мине, весна настане,
А з нею – радості момент:
Забудем зиму неслухняну
Мов незначний експеримент.


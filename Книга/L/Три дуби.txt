<Три дуби>

Три дуби, мов брати,
На галявині стоять.
Три дуби-побратими
Між собою гомонять.

Гомонять все про минуле,
Про часи війни.
Гомонять і про сучасність:
Бачать, знають теж вони.

...Тут проходив бій жорстокий –
Кров лилася за Свободу,
Полягло бійців чимало
З українського народу.

І сьогодні ворог лютий
Не дає спокійно жити,
Він не хоче бути мирним,
Він не може вже дружити.

Пройде час і схаменеться,
Але пізно буде –
Йому вірно не минеться
Божої кари й суду.

Три дуби, три брати
Все спостерігають,
Люди наші, як дуби,
Добре все запам'ятають.


<Мороз-художник>

Вікно в моїй кімнаті
Покрилось візерунком,
Мороз по двору ходить,
Розкидав кружала.

Скрипить новеньким снігом
Й виводить так неспішно
Мереживо успішно
На склі мого вікна.

… Я був тоді маленький
І вперше це побачив,
Чомусь злякався, плачу,
Та в мами запитав:

– Що коїться на вікнах?
Нічого я не бачу!
Хто ходить біля хати
І вікна закрива?

– Не бійся, мій синочку,
Зима ж, – мороз малює
Малюнки-візерунки
На нашому вікні.

А вранці у віконце
Постукалося сонце:
Розтанули малюнки
І зникли із вікна.

Весь двір – як на долоні!
В вікні я бачу чистім:
Стоять усі дерева
В прозорому намисті!


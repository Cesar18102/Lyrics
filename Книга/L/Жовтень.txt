<Жовтень>

Жовтень сипле листям
На алеї парку,
Розкидає кольори
Попід саму арку.

Дощик прохолодний
Краплями туману
Зросив листя жовте,
Вводить нас в оману.

Вітерець до сонця
Піднімає зграї,
Листя пожовтіле
Із дерев зриває.

Сонце враз з'явилося,
Обігріло листя,
Зник туман раптово −
"Жовтень зупинився"!

На шляхах до парку
Листя вже опале
Від дощу промокло,
Фарбами не грає.

День наступний в жовтні
Важко угадати.
Будуть дні хороші –
Треба почекати.


<Боже, благаю!>

Усі християни святої України
У чесній молитві, як завжди, тверді:
Господь-Вседержитель, помилуй країну

І всіх захисти у біді!
Чому розлютилися сестри і браття,
Єдині по крові і вірі одній?
Чого нам для миру тепер недостатньо?

До чого ми дійдем? Неясно мені...
Усі нам відомі «великі» здобутки
Багатих і хитрих хапуг,
Які йшли до храмів у чорних костюмах

І поглядом хижим всіх міряли вкруг.
Не хлібом єдиним живуть всі у світі.
В нас воля і гідність – найліпші скарби!
Це їх захищали Герої Майдану,

За них батальйони стоять щодоби!
Тримайтеся, люди, за всіх помоліться
За тих, хто загинув, і за живих,
Мирянам усім до землі поклоніться,

Що двері до правди знаходять завжди.
Бо в правді є сила, що все переможе, Для нас, християн, – це шлях головний.
О боже, благаю! Підтримай, як можеш,
Дай сили утримати дух бойовий!


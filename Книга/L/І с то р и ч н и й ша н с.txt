<І с то р и ч н и й ша н с>

Історії відомі події в Україні,
Жорстокі і криваві битви за життя.
Гетьмани-керманичі мудрі і щасливі –

Рідкість, як не прикро, шукали укриття.
Між ляхом і турком по граблях ходили,
Сформували думку козакам:
Краще бути разом з північним сусідом, –

Й віддались за гроші Романовим-царям.
Правду все шукали, до кого пристати
Для щасливої долі, кращого буття.
Вижили в умовах нелюдського горя

Без ідеї гідної за свої права.
Краще збігти в сторону, де чужинців море,
Захопились "раєм" без дому процвітать,
Жити поодинці – "моя хата з краю",

Просити у "господаря" − може щось подасть.
Ні, панове-браття, це зовсім невірно.
Українцям новим слід подумать враз:
Вектор європейський будувати треба,

Мої дорогенькі, наступив той час!
Підставляйте плечі, не опускайте руки.
Відступати нікуди – москаль наступа.
Не пускайте гада, вже набридло, досить!

Бороніть Державу – вона у нас одна!
Буде щастя в домі? Знаю вірно – буде!
Але поспішайте, не марнуйте час.
Світова спільнота вірить українцям,

Вірить в Україну – тож не згаймо шанс!

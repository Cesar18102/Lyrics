<Перебудова (поема)>

Дитинство моє безтурботне:
Мандрівки по лісу й ярам,
Навчання у школі зимовій,
А влітку в зелених полях.

Красотами рідного краю
Я милувався щодня,
Дитинство пройшло у роботі –
Так склалася доля моя.

...Мама молилася Богу
За кожен із прожитих днів,
Ніщо не просила для себе,
Крім прощення людських гріхів.

А їх було дуже багато –
Навкруг насувало безвладдя –
Дорогу забули до храму,
Бо склалося зверху всевладдя.

...Отрутою з Уряду дихали,
За все була грізна стаття.
Хіба таке можна терпіти –
Дорослим нестерпне життя!

І тут все прорвало водночас,
Коли вже пройшло років сто,
І наші онуки помстилися
За роками нанесене зло.

...Вони не такі ангажовані,
Як ми у радянські часи,
Їх відрізняє сміливість,
Бажання до Правди дійти.

Іти на Майдан та на кулі
Не кожен спроможний із нас,
А наші онуки на подвиг
Готові іти всі за вас.


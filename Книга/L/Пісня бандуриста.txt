<Пісня бандуриста>

По зимовій дорозі
У безмежному полі
Козак молоденький
Додому йде поволі.

Вітер дме,
Снігом замітає,
Козак в думках
Дівчину кохає.

А дівчина гарна
Козака чекає,
Дуже чекає,
Безмежно кохає.

Залишилось трішки
Дійти до дому –
Наскочили вороженьки,
Кинули додолу.

Скрутили, волочили
До чужого краю.
За що ти, Боже,
Козака караєш?

Що за злая доля
Молодій дівчині –
Чекати на волі
Хлопця-козачину?

Ось і час весілля,
Радості, застілля,
А його немає,
Милого з Запілля.

Ой, пройдуть годочки,
Рочки чималенькі,
А могли би бути
Козачки молоденькі.

Отак і велося
В час Руїни лютий
По Вкраїні милій –
У козацтві – скрута.

Хлопців полонили
І тягли на ринок.
Вороття не було
Ні за який вчинок.

Вимирало панство
Шляхетне, козацьке,
Не було хоробрих
Воїнів достатньо,

Які б боронили
Доньок, наречених.
Край спустошив ворог,
Ворог навіжений.

Воїни з'явились –
Геть пішла Руїна,
Цвітом вся укрилась
Рідна Україна!


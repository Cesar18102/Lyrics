<31-е грудня>

Грудень добіг до кінця,
Темряві вже не дозволено
Впливати на наші серця,
На психіку й нерви оголені.

Грудень давав нам потроху:
Світла та сонця щодня,
Сніг і волога удосталь
Впали на луки й поля.

Озимі надійно заховані,
Їм тепло, як в нових чоботях.
Ми ж з вами сьогодні захоплені
У справах, у нових турботах.

Вже підсумки грудня підведено,
Згадаймо його, мовби чудо.
Ми з вами нічого не змінимо,
Бо зранку вже січень повсюди.

Думкàми живем новорічними –
Різдво на порозі стоїть.
Ми в мріях, щоб стати щасливими
В наступному році. − За мить!


<Кінець осені>

Осінь зійшла нанівець,
Сонце спокійним стає,
Роботі у полі – кінець,
Зима на порозі встає.

Листопад прощатися хоче,
Вже грудень в вікно заглядає.
Мороз проявляється з ночі,
Та вдень він усе ж відступає.

Ніщо не зупинить початок зими,
Вже скоро та біла облога,
Що снігом обійме усе, мов крильми
Й складною враз стане дорога.

Всі люди прискорюють рухи
І одяг міняють злегка.
Ось-ось налетять «білі мухи»
Й із вітром утнуть гопака!

Жалкую, що осінь скінчилась –
Для мене пора ця свята:
Рахую, підводжу я підсумки –
Чергові стежинки життя.

Святкую я свій день народження
В ці дні – немов іспит здаю.
Гостей з хвилюванням чекаю
Й радію, що з ними в строю!


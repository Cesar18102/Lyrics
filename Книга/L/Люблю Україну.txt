<Люблю Україну>

Люблю мою неньку, люблю Україну,
Козацький наш рід! Я бачу навкруг
Велику, незламну і мудру родину,
А кожен з добром – той для неї є друг.

Я хочу радіти, я хочу творити
З тобою, Вкраїно, у серці завжди,
І стомлені плечі твої прихистити,
Що стільки випробувань знали й біди.

Як сталося зараз, чия в тім провина,
Що місце любові займає війна?
Війна між братами по вірі єдиній!
Нічого святого не дасть нам вона…

Старі і малеча безмежно страждають,
Руйнується побут і мирний уклад,
Снаряди там шкіру землі виїдають…
Гей, ви, схаменіться! Здавайте назад!

Не зазіхайте на волю сусіда −
Ми хаті своїй самі ради дамо!
Збудуємо, браття, ми нашу країну, –
Це нам, українцям, від бога дано.

Мої ви рідненькі сини України!
Я зичу вам щастя у долях людських.
Робіть все на користь своєї країни
Для себе й прийдешніх нащадків своїх.

Люблю мою неньку, люблю Україну:
І гори, і ріки, і велич степів.
Ніщо не замінить мені Батьківщину,
Народ працьовитий, і мову, і спів.

Люблю всю Планету, люблю Україну,
Бажаю їй квітнути і багатіть,
Сімейні проблеми рішати сімейно
І гідність у серці своєму носить!


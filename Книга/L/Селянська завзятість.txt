<Селянська завзятість>

Спекотна петрівка прийшла,
Пшениця аж сяє в долоньці,
Ячмінна пора підійшла,
І соняшник квітне на сонці.

В турботах селяни завжди,
Тому що найважча пора
Зібрати зерно до пори
Та й інших завдань ще гора.

Комбайни гудять до півночі,
Рокочуть невтомно на полі
Все збіжжя зібрати наочі
На місце, що є у коморі.

Славетний у праці народ
В змаганні за тонни і якість!
Іде боротьба за рекорд –
Відчутна селянська завзятість!


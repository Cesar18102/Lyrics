<Мій садочок>

Яблуня в садочку
Біля мого дому –
Наречена в квітах
Навесні стоїть.

Я її плекаю,
Яблучок чекаю:
Пригощу онуків
В яблуневий Спас.

Вишенька Олежчина
Підросла в садочку,
Червоніють ягідки,
Листячко блищить.

Грушенька Кірюшеньки
Гіллячком шепоче:
"Я грушок солодких
Вам дам всім досхочу".

А черешня Максика
Проситься до столу,
Стиглих абрикосів
Вже Андрійко жде.

Ви мої онуки –
Рідний мій садочок!
Українських пращурів
Славнії сини!

Я вас так кохаю!
Радощів бажаю
І життя щасливого
На довгії роки!

Хай садочку сила
Завжди буде з вами,
Тож зростайте з садом
Й бережіть його!

Прийде час садити
Вам і свій садочок −
Вчіть дітей любити
Радість на землі!


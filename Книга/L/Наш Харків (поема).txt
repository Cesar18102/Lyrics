<Наш Харків (поема)>

В чудовім місті, на кордоні,
Де вольність є у всіх в житті,
Тут всі присутні, як в долоні:
Містяни, вчені, вчителі.

Це місто Харків, це наш край,
Це осередок мешканців заможних,
Це трудівник, студентський рай,
Це науковий центр і установ художніх.

...Зелене світло цілий день
Буяє свіжістю вночі:
Проспекти, парки, магазини –
Все в сяйві світла навкруги.

Метро, вокзали, стадіони,
Басейни, гольф-поля і корти –
Все це для послуг всіх містян
І для гостей із нашої когорти.

...Про те, що було в давнину,
Уже написано по плану,
Поети присвятили їй хвалу
І мешканцям усім надали шану.

Були часи скрутні для них:
Війна, розруха, злидні,
Але відродження збулось,
Тому що харків'яни духом сильні.

...О п'ятій ранку із депо
Трамваї дзвоник подають
І на роботу хутко-хутко
Містяни з гордістю ідуть.

Маршрутки тихо під'їжджають
До перших купочок людей
І всіх зі швидкістю збирають
Завчасно у своїх дверей.

...Зима бере своє потроху,
Диктує правила свої,
А все ж і сніг нам не до сміху –
Працюють служби і ДАІ.

Бува, що вітер скаженіє,
Рве сильно всі дроти.
І світло вимикається миттєво,
Та дітки не бояться темноти.

Бо знають – враз буде воно,
Те, що боронить їх від темряви і скуки.
Спасибі всім робітникам,
Що мають золотії руки.

...Коли ж весна приходить знову
І Харків квітне, як завжди,
По річках наших йде вода
І криги ставить на диби.

І хоч маленькі ці річки −
Несуть вологу жваво,
Вода гарненько гомонить,
Про харків'ян розносить славу!

Вкраїнський Харків – ним пишаюсь,
Як він подобається всім!
Любовно з ним я зустрічаюсь,
Живу думками тільки з ним!


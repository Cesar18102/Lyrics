<Корівка-рятівниця>

На лавці глечик молока...
Яке воно духмяне!
Я бачив голод здалека –
Тому лице рум’яне.

В той час я був мале дитя.
Корова Майка отелилась,
І доля вся, й моє життя
У сорок шостому не зупинились.

Нелюдська і тяжка біда
На Курщині в той час творилась:
Нестерпна спека та страшна,
Немов природа розлютилась…

На полі й луках стало пусто, –
Від уряду підтримка не дійшла,
Та у сусідських регіонах густо
Пшениця яра вся зійшла.

Проте наказ із Центру був таким,
З якого враз ставало холодно:
Мов, необхідна поміч іншим, тим!
А наші хай загинуть з голоду?

Корові сіна не дісталось,
Солому з стріхи брали,
Мочили, парили, сікли,
До весни майже дотягли.

Пройшли роки, порядки всі змінились,
Немає тих страшних проблем,
А думка про корівку-рятівницю
У пам’яті назавжди залишилась…


<Квітневі розваги>

Квітень з викрутасами
Вже дійшов до нас,
Холодний вітер з півночі
Пішов в шалений пляс.

А ввечері в таночку
Сніжечок мерехтить,
Вночі та спозаранку
Ще й дощик моросить.

Південний схил схопив тепло,
Зазеленіла "травка",
Малеча вийшла всім селом
В квача пограти зранку.

Прийшла пора розваг
Дитячих на природі,
Бо вдома засиділися
І мріють про пригоди.

Команди стали по місцях,
Суддя сигнал подав –
І враз дитячий колектив
Активно весь заграв.

І так загрались у квача,
Що вже батьки зовуть,
І діточки щасливі
Додому всі ідуть...


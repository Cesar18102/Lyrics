<Сила Правди(поема)>

Минає час, спливають роки
На тлі бурхливого життя.
Були колись і ширші кроки,
І більш чітким серцебиття...

Давно вже став я дідусем
І маю внуків-учнів.
Я розповісти хочу їм
Історію минулих днів.

Послухайте, всі, небайдужі,
Хто має розум і знання,
Й завжди хто повнить душі
Правдивим словом-надбанням.

Вам може стати у пригоді
Моє відверте послання.
Згадайте також при нагоді
Подій сучасних пізнання.

…Згадую дитинство
Босе і голодне.
Бачив і безчинство,
Бачив й бунт народний.

А хотілось щастя
І свободи люду,
Тому й виникали
Заколоти всюди.

Горем скористались
Злодії-пройдохи:
До влади дірвались
На крові епохи.

Про достойну працю,
Ворогів, комуни
Головний злодюга
Всім віщав з трибуни.

Праця примусова,
Розстріли, знущання,
ГУЛАГів розбудова –
Ось його надбання.

Село занапастили,
За хліб – була стаття.
А люди все терпіли
І вірили в життя!

Та Воля й Правди сила,
Про Господа думки
Не вбили – захистили
У грізні ті роки.

А далі все страшніше:
Війна і окупація...
Та стали ми сильнішими,
Бо вистояла нація!

Горе й сліз потоки
В усіх простих людей
У повоєнні роки
Не сходили з очей...

А від ЦК партійного –
Пайок мініатюрний,
Для люду непокірного –
Процес номенклатурний.

Вашій прабабусі
Теж дісталось лиха!
Тоді ми, ще безвусі,
Лиш чули: плаче тихо...

Та щирості шляхетної
Не загубила слід,
Правдивості безсмертної
Був символом наш рід!

У чому сила наша?
У Правді, тільки в Правді!
А від брехні імперської
Жуть іде насправді.

Важко нам сьогодні:
Живем в нелегкий час.
Та Правда, та, народна –
Ще більш єднає нас.

Тому і вам кажу я:
Цю Правду не здолати.
Девіз наш: Мир, Свобода –
За це разом стояти!


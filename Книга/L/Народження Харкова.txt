<Народження Харкова>

Ще здавна тут проходив шлях
Від Криму до застав Московії,
Не гомоніло ще життя,
Був край глухим, ліси – терновії.

Річки бурхливі навесні
Несли з собою небезпеку,
Не всі могли перепливти
В човні міцному з того боку.

Болота, гаті, чагарник,
Ліси, трясовина та луки
Не дозволяли тут пройти,
Це для чужинців були муки.

Мале поселення росло
І розвивалося неспішно,
З’явились праця й ремесло,
Все будувалося успішно.

Козак Харко та вся ватага
Забудували край валами
(Велика в тім була звитяга!)
Й гармату притягли волами.

Для захисту звели пости –
Фортецями їх турки звали,
На річці Лопань, в низині
«Харковим» місто те прозвали.

Відгородились частоколом,
Звели і церкву на валу.
ЇЇ дзвіниці передзвоном
Несли божественну хвалу.

Пройшло десяток років поспіль.
Харкове місто розрослось.
Роботи всім було удосталь
За працю люду воздалось.

Земля ця, щедра, Богом дана
Буяє в череді століть,
Й Харко сьогодні в монументі
У місті рідному стоїть!

